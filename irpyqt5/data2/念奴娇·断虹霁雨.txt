八月十七日同诸生步自永安城楼过张宽夫园待月偶有名酒因以金荷酌众客客有孙彦立善吹笛援笔作乐府长短句文不加点断虹霁雨净秋空山染修眉新绿桂影扶疏谁便道今夕清辉不足万里青天姮娥何处驾此一轮玉寒光零乱为谁偏照醽醁年少从我追游晚凉幽径绕张园森木共倒金荷家万里难得尊前相属老子平生江南江北最爱临风曲孙郎微笑坐来声喷霜竹