元和十年予左迁九江郡司马明年秋送客湓浦口闻舟中夜弹琵琶者听其音铮铮然有京都声问其人本长安倡女尝学琵琶于穆曹二善才年长色衰委身为贾人妇遂命酒使快弹数曲曲罢悯然自叙少小时欢乐事今漂沦憔悴转徙于江湖间予出官二年恬然自安感斯人言是夕始觉有迁谪意因为长句歌以赠之凡六百一十六言命曰琵琶行