山石荦确行径微黄昏到寺蝙蝠飞升堂坐阶新雨足芭蕉叶大栀子肥僧言古壁佛画好以火来照所见稀铺床拂席置羹饭疏粝亦足饱我饥夜深静卧百虫绝清月出岭光入扉天明独去无道路出入高下穷烟霏山红涧碧纷烂漫时见松枥皆十围当流赤足踏涧石水声激激风吹衣人生如此自可乐岂必局束为人鞿鞿一作靰嗟哉吾党二三子安得至老不更归