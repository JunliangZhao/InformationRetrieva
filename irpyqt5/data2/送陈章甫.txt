四月南风大麦黄枣花未落桐阴长青山朝别暮还见嘶马出门思旧乡陈侯立身何坦荡虬须虎眉仍大颡腹中贮书一万卷不肯低头在草莽东门酤酒饮我曹心轻万事如鸿毛醉卧不知白日暮有时空望孤云高长河浪头连天黑津口停舟渡不得郑国游人未及家洛阳行子空叹息闻道故林相识多罢官昨日今如何