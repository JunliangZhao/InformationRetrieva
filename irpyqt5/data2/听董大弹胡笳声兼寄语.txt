蔡女昔造胡笳声一弹一十有八拍胡人落泪沾边草汉使断肠对归客古戍苍苍烽火寒大荒沉沉飞雪白先拂商弦后角羽四郊秋叶惊摵摵董夫子通神明深山窃听来妖精言迟更速皆应手将往复旋如有情空山百鸟散还合万里浮云阴且晴嘶酸雏雁失群夜断绝胡儿恋母声川为静其波鸟亦罢其鸣乌孙部落家乡远逻娑沙尘哀怨生幽音变调忽飘洒长风吹林雨堕瓦迸泉飒飒飞木末野鹿呦呦走堂下长安城连东掖垣凤凰池对青琐门高才脱略名与利日夕望君抱琴至