妾发初覆额折花门前剧郎骑竹马来绕床弄青梅同居长干里两小无嫌猜十四为君妇羞颜未尝开低头向暗壁千唤不一回十五始展眉愿同尘与灰常存抱柱信岂上望夫台十六君远行瞿塘滟滪堆五月不可触猿声天上哀猿声一作猿鸣门前迟行迹一一生绿苔苔深不能扫落叶秋风早八月蝴蝶来双飞西园草蝴蝶来一作蝴蝶黄感此伤妾心坐愁红颜老早晚下三巴预将书报家相迎不道远直至长风沙