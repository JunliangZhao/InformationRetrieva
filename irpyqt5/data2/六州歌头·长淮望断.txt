长淮望断关塞莽然平征尘暗霜风劲悄边声黯销凝追想当年事殆天数非人力洙泗上弦歌地亦膻腥隔水毡乡落日牛羊下区脱纵横看名王宵猎骑火一川明笳鼓悲鸣遣人惊念腰间箭匣中剑空埃蠹竟何成时易失心徒壮岁将零渺神京干羽方怀远静烽燧且休兵冠盖使纷驰骛若为情闻道中原遗老常南望翠葆霓旌使行人到此忠愤气填膺有泪如倾