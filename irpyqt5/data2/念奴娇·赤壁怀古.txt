大江东去浪淘尽千古风流人物故垒西边人道是三国周郎赤壁乱石穿空惊涛拍岸卷起千堆雪穿空一作崩云江山如画一时多少豪杰遥想公瑾当年小乔初嫁了雄姿英发羽扇纶巾谈笑间樯橹灰飞烟灭樯橹一作强虏故国神游多情应笑我早生华发人生如梦一尊还酹江月人生一作人间尊同樽