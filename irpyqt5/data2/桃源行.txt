渔舟逐水爱山春两岸桃花夹古津坐看红树不知远行尽青溪不见人不见一作忽值山口潜行始隈隩山开旷望旋平陆遥看一处攒云树近入千家散花竹樵客初传汉姓名居人未改秦衣服居人共住武陵源还从物外起田园月明松下房栊静日出云中鸡犬喧惊闻俗客争来集竞引还家问都邑平明闾巷扫花开薄暮渔樵乘水入初因避地去人间及至成仙遂不还峡里谁知有人事世中遥望空云山不疑灵境难闻见尘心未尽思乡县出洞无论隔山水辞家终拟长游衍自谓经过旧不迷安知峰壑今来变当时只记入山深青溪几度到云林春来遍是桃花水不辨仙源何处寻