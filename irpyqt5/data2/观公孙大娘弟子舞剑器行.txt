大历二年十月十九日夔府别驾元持宅见临颍李十二娘舞剑器壮其蔚跂问其所师曰余公孙大娘弟子也开元五载余尚童稚记于郾城观公孙氏舞剑器浑脱浏漓顿挫独出冠时自高头宜春梨园二伎坊内人洎外供奉舞女晓是舞者圣文神武皇帝初公孙一人而已玉貌锦衣况余白首今兹弟子亦非盛颜既辨其由来知波澜莫二抚事慷慨聊为剑器行