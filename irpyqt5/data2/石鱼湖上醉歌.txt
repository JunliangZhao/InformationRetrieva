漫叟以公田米酿酒因休暇则载酒于湖上时取一醉欢醉中据湖岸引臂向鱼取酒使舫载之遍饮坐者意疑倚巴丘酌于君山之上诸子环洞庭而坐酒舫泛泛然触波涛而往来者乃作歌以长之石鱼湖似洞庭夏水欲满君山青山为樽水为沼酒徒历历坐洲岛长风连日作大浪不能废人运酒舫我持长瓢坐巴丘酌饮四坐以散愁