三月三日天气新长安水边多丽人态浓意远淑且真肌理细腻骨肉匀绣罗衣裳照暮春蹙金孔雀银麒麟头上何所有翠微匎叶垂鬓唇背后何所见珠压腰衱稳称身就中云幕椒房亲赐名大国虢与秦紫驼之峰出翠釜水精之盘行素鳞犀箸厌饫久未下鸾刀缕切空纷纶黄门飞鞚不动尘御厨络绎送八珍箫鼓哀吟感鬼神宾从杂遝实要津后来鞍马何逡巡当轩下马入锦茵杨花雪落覆白苹青鸟飞去衔红巾炙手可热势绝伦慎莫近前丞相嗔