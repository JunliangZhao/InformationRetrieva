永日方戚戚出行复悠悠女子今有行大江溯轻舟尔辈苦无恃抚念益慈柔幼为长所育两别泣不休对此结中肠义往难复留自小阙内训事姑贻我忧赖兹托令门任恤庶无尤贫俭诚所尚资从岂待周孝恭遵妇道容止顺其猷别离在今晨见尔当何秋居闲始自遣临感忽难收归来视幼女零泪缘缨流